# Писмо през световете
Годината е 6 548, точно шеснадесет лета след Втората Енергийна Война и началото на терора на Фрикастиките. Планетата Kepler 186f
изживява подобна криза за пръв път от управлението на Дифарменос, и вече иначе симпатичните обитатели на това наистина странно 
място започват да губят надежда, а както всички знаем, когато един кеплерианец загуби надежда, малко по малко и душата му почва да 
гасне. Ако можеше да се пренесете на планетата в периода около 6489г. (точно тогава на 1 декември по земния календар, за пръв път
съдбата ме отведе там) щяхте да видите милионите обитатели на това безумно интересно място, в също толкова безумно добро настроение,
породено от избирането на новия главнокомандващ- Сотирас. За съжаление радостта бе кратка и малките тюркоазени същества отново, за
пореден път в историята на обществото си, бяха подложени на огромни мъки и изпитания.
Мисля ,че е време, да ви разкажа и за най-голямото нещастие в живота си, но преди това ще напиша малко за себе си, за да ви 
запозная по-добре със ситуацията. Появих се във Вселената на Калисто, една от луните на Юпитер (да същия този Юпитер, който се 
намира на 3 часа полет от вашите земни мегаполиси), но не съм сигурен как. В един момент просто съществувах. За пръв път се 
срещнах с други живи същества точно на 15-я си "рожден" ден, когато на "родното" ми място пристигна експедиция от Kepler-62(за тези,
които не внимават особено, Kepler-62 e различна планета от онази, за която споменах по-рано). Плосианците(така се наричат), са с 
доста буен нрав, но някакси се спогодихме и успях да ги накарам да ме вземат с тях обратно към своя свят. Там завърших в нациналния
колеж специалност "Междугалактически пътувания" като междувременно открих, че притежавам супер-сили, въпреки че за мен изобщо не е
супер-сила да можеш да разтягаш крайниците си например, но ... стига толкова за мен, нека се върнем към нещастието. Както може би 
сте се досетили веднага след като завърших колеж започнах да обикалям из световете. Видях много прекрасни места и се запознах с
много чудати същества, но нищо не може да се мери с Kepler 186f и населението му. Останах влюбен във всеки един атом, изграждащ
това място, и реших, че точно там трябва да приключи моето пътешествие. Решението ми съвпадна времево с избирането на новия
главнокомандващ през 6489-та. Всичко вървеше прекрасно(даже станах професор и започнах да преподавам в "Кеплерския свободен
университет"), но тогава дойде голямата война. Във всички места, които съм посетил, не съм виждал по-голям ужас от това събитие.
Системата се преобърна с главата надолу и на власт застанаха тромактикосите. Радикалното им управление доведе до разделянето на
планетата на 10 окръга, всеки от които се състои от различен брой области. Всяка от тях е нещо като военен лагер- има
главнокомандващ, който се грижи всичко да е "наред"(под наред разбирайте, че всеки един кеплерианец е задължен да изплаща 
данъка си за обществото и да живее в абсолютен разрез с всички свои ценности). Опитах се да направя революция, събрах не малка
част от приятелите си на планетата, но преврата беше неуспешен. За краткото си управление тромактикосите(с лидер Сотирас) бяха
придобили супер-сили (разбраха, че такова нещо съществува, когато аз се появих) и с моята "армия" от обикновени жители не 
постигнахме целта си. Заточиха ни всички до един в затвора "Караканц", а аз пиша това писмо с последните си останали сили и ви
го изпращам като вик за помощ през галактиката. Единственото, което разбрах е че за да постигне някой желана свобода трябва да 
го направи сам. От цялото си същество ви моля да изпратите най-добрия си войн, който да ни помогне.

### Ваш Амартольос.


#### Целта на упражненията ще е да се напише конзолна игра, която е тясно свързана с историята на Амартольос.



# Kepler 186f-the game

#### Играта започва с избиране на клас за героя, с когото играча ще играе. Класовете от герои са:

- Човек: специалното му умение е да се прикрива незабелязано от враговете си, не разполага с огромни количества сила, но пък е  представител на най-интелигентната от всички раси.

- Шейпшифтър: може да сменя вида си при нужда, което му помага да се приспособява към всяка една среда. Недостатъкът му е, че въпреки силите си е от най-ниско интелигентната раса.

- Войн: разполага с невиждана сила и средно ниво интелект. Придвижва се най-бавно измежду всички раси от една област до друга.

- Магьосник: владее изкуството на забранената магия и може да прелита от една област до друга. За сметка на това няма сила като на войните и изпитва затруднения във физическите битки.

Целта на играча е да освободи всяка една област от всеки един окръг. Започва от първия окръг, който е с размер 2х2(т.е. общо 4 области) и преминава към следващ окръг, когато освободи всички области от предишния. Играещия разполага с точно определен брой "точки за пътуване" във всеки един окръг като ако ги изхаби преди да освободил всяка област губи играта.
След всеки успешно преминат окръг играча печели определен брой златни имперски монети, с които може да си купува различни приспособления, които да му помогнат за бъдещите изпитания(човека например може да си купи невидимо наметало, чрез което да се движи абсолютно незабелязано, а война може да се сдобие с брадва, която да
увеличи силата му).
#### Всеки окръг се състои от произволно генерирани(измежду 4-та типа) области, като те са съответно:
 - областта на мисълта: физическата сила няма никакво значение, единственото, което трябвя на героя, за да освободи хората е силата на мисълта.

- областта на светлината: никакво прикритие не може да скрие героя от предизвикателствата, които са насреща.

- областта на силата: единственото, което има значение тук(както се досещате е физическата сила), магиите не действат на това място.

- областта на истината: прикритието под друга самоличност не върши работа, всеки в тази област "гледа" право в душата на противника си.
